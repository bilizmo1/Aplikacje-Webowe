<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Artykuł</title>
</head>
<body>
    <article>
    <h1> Ostre zapalenie Trzustki</h1>
    <p class="author">Autor: Jakub Biłko</p>
    <h2> Etiologia</h2>
    <p> Ostre zapalenie trzustki (OZT) to ostry stan zapalny związany z przedwczesną aktywacją proenzymów trzustkowych (głównie trypsyny) i różnego stopnia uszkodzeniem sąsiadujących tkanek, niekiedy też odległych narządów. Przyczyny: najczęściej kamica żółciowa oraz alkohol (łącznie odpowiedzialne za ~80% zachorowań), idiopatyczne (~10%), jatrogenne (endoskopowa cholangiopankreatografia wsteczna [ECPW]), hipertriglicerydemia (prawdopodobna przyczyna, gdy stężenie triglicerydów w osoczu >1000 mg/dl [11,3 mmol/l]), nadczynność przytarczyc, leki (glikokortykosteroidy, tiazydy, azatiopryna), wady wrodzone (trzustka dwudzielna), uraz jamy brzusznej, pooperacyjne; bardzo rzadko zakażenie wirusowe (Coxsackie, wirus świnki, CMV, HIV), pasożyty (glistnica), uwarunkowane genetycznie (np. mutacje genu SPINK1 kodującego swoisty inhibitor trypsyny, mukowiscydoza), choroby autoimmunologiczne (toczeń rumieniowaty układowy, zespół Sjögrena). Wyróżnia się 2 rodzaje OZT:

        1) śródmiąższowe obrzękowe zapalenie trzustki – u 80–90% chorych; bez martwicy miąższu trzustki ani tkanek okołotrzustkowych; widoczne rozlane (rzadko ograniczone) powiększenie trzustki, zatarcie granic trzustki i/lub tkanek okołotrzustkowych; mogą występować ostre okołotrzustkowe zbiorniki płynu
        
        2) martwicze zapalenie trzustki – martwica miąższu trzustki i/lub tkanek okołotrzustkowych</p>

    <br>
    <h2> Badania laboratoryjne</h2>
    <ol>
        <li>
            Zaburzenia charakterystyczne dla OZT – zwiększenie aktywności enzymów trzustkowych (zwykle &gt; 3 × ggn):
            <ol>
                <li>
                    Lipazy w surowicy (największa czułość i swoistość w rozpoznawaniu OZT)
                </li>
                <li>
                    Amylazy w surowicy i moczu – we krwi po upływie 48–72 h aktywność często wraca do normy mimo trwania choroby; 
                    utrzymuje się zwiększona aktywność amylazy całkowitej w moczu i aktywność izoenzymu trzustkowego we krwi
                </li>
            </ol>
        </li>
        <li>
            Zaburzenia odzwierciedlające ciężkość choroby lub wystąpienie powikłań – 
            <ul>
                <li>leukocytoza z przesunięciem obrazu odsetkowego granulocytów w lewo,</li>
                <li>zwiększone stężenie CRP (dobrze koreluje z ciężkością OZT, szczególnie w ciągu pierwszych 48–72 h),</li>
                <li>stężenie prokalcytoniny (PCT; dobrze koreluje z ciężkością OZT, ryzykiem rozwoju niewydolności narządowej oraz zakażenia martwicy trzustki),</li>
                <li>zwiększone stężenie azotu mocznika (BUN) lub kreatyniny w surowicy (może wskazywać na niedostateczną resuscytację płynową we wczesnej fazie choroby lub pogorszenie czynności nerek i jest niezależnym czynnikiem ryzyka zgonu),</li>
                <li>biochemiczne wskaźniki uszkodzenia wątroby (hiperbilirubinemia, zwiększona aktywność ALT, AST, ALP, GGT – sugerują etiologię żółciową OZT),</li>
                <li>zwiększona aktywność LDH,</li>
                <li>hipoalbuminemia,</li>
                <li>nadkrwistość rzekoma (wskutek odwodnienia [wymioty] oraz wysięku [trzecia przestrzeń]) lub niedokrwistość (wskutek krwawienia),</li>
                <li>hipoksemia,</li>
                <li>hiperglikemia,</li>
                <li>hipertriglicerydemia,</li>
                <li>hipokalcemia.</li>
            </ul>
        </li>
    </ol>
    <br>
    <h2> Leczenie</h2>

    </article>
    
</body>
</html>